##Conclusies

In September 2022 kregen wij als team de probleemstelling van Popkoor Singing Beat. Doormiddel van de hoofdvraag “Hoe kun je met behulp van technologie de interne en externe communicatie optimaliseren, waarbij content gebruiksvriendelijk en laagdrempelig aan te passen is door de opdrachtgever zelf?” zijn we uiteindelijk tot een eindproduct gekomen.

We zijn begonnen met het onderzoek. Door soort gelijke problemen op te zoeken ter inspiratie, en interviews en enquêtes te houden, hebben we uiteindelijk een beter beeld gekregen van het probleem en de potentiële oplossingen. Hieruit konden we uiteindelijk een concept verzinnen: een vernieuwende website die de oude features verbeterd en gebruiksvriendelijker maakt voor zowel gebruikers op desktop als op mobile. Verder is een nieuwe huisstijl en uitstraling ook deel van het concept geworden. Op deze manier zou het aanpassen en toevoegen van content makkelijker gemaakt worden voor de opdrachtgever, en kon de communicatie naar leden en niet leden van het koor verbeterd worden.

Na een concept bedacht te hebben, hebben we deze uitgewerkt in een “design sprint” In deze periode hebben we alle features en ontwerpen bedacht die de doelen van ons concept zouden vervullen. Een aantal belangrijke oplossingen die we toen hebben uitgewerkt waren:
•	Een vernieuwde voor pagina zodat de uitstraling naar niet-leden verbeterd wordt.
•	Een nieuwe, modernere huisstijl met vernieuwde lay-outs om de website voor zowel mobile als desktop bruikbaar te maken.
•	Een vernieuwde repertoire pagina met zoek, filter, en sorteer functies zodat oefenmateriaal en nummers makkelijk te vinden zijn voor de koorleden.
•	Een verbeterde manier van oefenmateriaal uploaden, nu kan de opdrachtgever alle bestanden slepen naar de website om ze te uploaden.
•	Een manier voor leden om nummers te favorieten.
•	Een manier voor bestuursleden om afspeel lijsten te maken.
•	Een manier voor leden om oefenmateriaal te beluisteren, en tegelijk de songtekst te lezen.

Na dit concept te valideren met de opdrachtgever hebben we een prototype gebouwd. Hiervoor hebben wij Laravel gebruikt, een MVC PHP-framework, deze zal ook overgedragen worden via GitHub. Nadat dit prototype af was konden we het testen bij de opdrachtgever en de leden van het koor. Dit zorgde voor handige feedback waardoor we het project konden verbeteren.

##Adviezen

Echter is er natuurlijk een limiet met wat je allemaal kan doen in 6 maanden. Daarom hebben wij nog een aantal aanbevelingen voor als er aan dit project verder wordt gewerkt.
•	We hebben al een manier van foto’s en fotoalbums uploaden geïmplementeerd, echter deze is nog onvoldoende uitgewerkt. Er kan een betere manier van hele albums downloaden worden geïmplementeerd, nu is er alleen een mogelijkheid om alle foto’s een voor een los te downloaden.
•	Een verder uitgewerkte agenda pagina. Op deze pagina kunnen evenementen en mededelingen worden gezet, zoals aankomende optredens. Wij hebben hier al een simpele versie van gemaakt, maar dit kan verder uitgewerkt worden met een agenda/kalender weergaven.
•	Studeer schema’s maken en bekijken met de website, in plaats van in Excel. Bestuursleden maken nu de studeerschema’s voor de leden in Excel, waarna zij dit uploaden op de website, dit kan verbeterd worden door dit direct op de website te maken, waarna de leden het ook op de website kunnen bekijken.
•	Een CMS implementeren. Via een CMS (content management system) dashboard zouden de bestuursleden alle tekst op de website kunnen veranderen. Als zij dit nu willen doen dan moeten zij daarvoor een programmeur inhuren.
•	Een manier van verwijderen en bijwerken van nummers, foto’s, afspeellijsten, evenementen, etc. Dit moet nu direct op de database worden gedaan via een dashboard als phpmyadmin.
•	Een manier van automatisch e-mailen als er een aanpassing is gedaan op de website. Dit zorgt vooral voor betere communicatie. Er kan bijvoorbeeld een email verstuurd worden naar bestuursleden als er een nummer is toegevoegd, of naar koorleden wanneer er een afspeellijst is aangemaakt.
•	Alleen bestuursleden kunnen accounts toevoegen.

Verder is het belangrijk dat er rekening wordt gehouden met de AVG-richtlijnen. Hierin staan alle belangrijke privacy informatie. Hier zou ook een gedeelte voor op de website moeten komen. Ook is een “over ons”-pagina fijn om te hebben.
